<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
<span style="font-family:'Times New Roman', Times, serif">
<h2>Adam Mickiewicz</h2>
<h2><p>Pan Tadeusz, czyli Ostatni Zajazd na Litwie</p></h2>
<h3>Księga pierwsza</h3>
<h4>Gospodarstwo</h4>
    <p>
        Litwo! Ojczyzno moja! ty jesteś jak zdrowie; <br>
        Ile cię trzeba cenić, ten tylko się dowie, <br>
        Kto cię stracił. Dziś piękność twą w całej ozdobie <br>
        Widzę i opisuję, bo tęsknię po tobie.
    </p>
Panno Święta, co jasnej bronisz Częstochowy <br>
I w Ostrej świecisz Bramie! Ty, co gród zamkowy <br>
Nowogródzki ochraniasz z jego wiernym ludem! <br>
Jak mnie dziecko do zdrowia powróciłaś cudem <br>
(Gdy od płaczącej matki pod Twoją opiekę <br>
Ofiarowany, martwą podniosłem powiekę <br>
I zaraz mogłem pieszo do Twych świątyń progu <br>
Iść za wrócone życie podziękować Bogu), <br>
Tak nas powrócisz cudem na Ojczyzny łono. <br>
Tymczasem przenoś moję duszę utęsknioną <br>
Do tych pagórków leśnych, do tych łąk zielonych, <br>
Szeroko nad błękitnym Niemnem rozciągnionych; <br>
Do tych pól malowanych zbożem rozmaitem, <br>
Wyzłacanych pszenicą, posrebrzanych żytem; <br>
Gdzie bursztynowy świerzop, gryka jak śnieg biała, <br>
Gdzie panieńskim rumieńcem dzięcielina pała, <br>
A wszystko przepasane, jakby wstęgą, miedzą <br>
Zieloną, na niej z rzadka ciche grusze siedzą.
</span>
<hr>
Nikodem Gredka
</body>
</html>